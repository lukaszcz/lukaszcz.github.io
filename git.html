<html>
<head>
  <title>Homepage of Łukasz Czajka</title>
  <meta http-equiv="content-type" content="text/html; charset=utf-8">
  <meta http-equiv="content-language" content="en,pl">
  <meta name="author" content="Łukasz Czajka">
</head>
<body>
  <h2>Krótkie i zwięzłe wprowadzenie do GITa</h2>
  <p>
    Poniżej zamieszczam bardzo zwięzły opis najczęściej używanych
    komend oraz wyjaśniam jak wykonać niektóre typowe zadania. Można
    to wykorzystać jako ściągawkę. Nieco bardziej rozbudowane
    wprowadzenie do GITa będzie na moodlu. Zobacz
    też: <a href="https://www.kernel.org/pub/software/scm/git/docs/everyday.html">Everyday
    GIT</a>, <a href="http://git-scm.com/book">Pro Git</a>.
  </p>
  <h3>Podstawowe pojęcia</h3>
  <p>
    <ul>
      <li>
	<b><a href="https://www.kernel.org/pub/software/scm/git/docs/gitglossary.html#def_working_tree">katalog
	roboczy</a></b> (working directory, working tree)
	<p>
	  Katalog w którym dokonujemy zmian. Zawiera wycheckoutowaną
	  zawartość ostatniej wersji w bieżącej gałęzi (czyli bieżącej
	  wersji, <code>HEAD</code>), plus zmiany których dokonaliśmy.
	</p>
      </li>
      <li>
	<b><a href="https://www.kernel.org/pub/software/scm/git/docs/gitglossary.html#def_index">index</a></b>
	(staging area)
	<p>
	  Trzyma zmiany które zostaną zacommitowane do nowej wersji (w
	  lokalnym repozytorium) przy
	  wykonaniu <a href="http://git-scm.com/docs/git-commit"><code>git
	  commit</code></a>. Zmiany z katalogu roboczego można dodać
	  do indeksu
	  przez <a href="http://git-scm.com/docs/git-add"><code>git
	  add</code></a>.
	</p>
      </li>
      <li>
	<b>repozytorium lokalne</b>
	<p>
	  Nasza lokalna kopia repozytorium. Znajduje się w podkatalogu
	  <code>.git</code> katalogu roboczego. Ogólna zasada jest
	  taka, że wszystkie operacje są wykonywane na lokalnym
	  repozytorium. Jeśli chcemy nasze zmiany upublicznić, to
	  trzeba je explicite ,,wypchnąć'' do repozytorium zdalnego
	  używając <a href="http://git-scm.com/docs/git-push"><code>git
	  push</code></a>.
	</p>
      </li>
      <li>
	<b>repozytorium zdalne</b>
	<p>
	  Może być więcej niż jedno. Domyślne zwykle nazywa
	  się <a href="https://www.kernel.org/pub/software/scm/git/docs/gitglossary.html#def_origin">origin</a>. Żeby
	  zmiany z repozytorium lokalnego znalazły się w zdalnym
	  trzeba
	  wykonać <a href="http://git-scm.com/docs/git-push"><code>git
	  push</code></a>. Aby pobrać zmiany z repozytorium zdalnego
	  do lokalnego
	  używamy <a href="http://git-scm.com/docs/git-pull"><code>git
	  pull</code></a>.
	</p>
	<p>
	  Należy mieć na uwadze, że obiekty w repozytorium zdalnym
	  wcale nie muszą odpowiadać obiektom w lokalnym
	  repozytorium. Mogą np. być w repozytorium zdalnym gałęzie
	  których nie ma w lokalnym i vice versa. Można zapisywać
	  zmiany do wielu repozytoriów zdalnych, które to repozytoria
	  mogą się różnić między sobą np. istnieniem określonych
	  gałęzi. Można zapisywać zmiany tylko z niektórych gałęzi w
	  repozytorium lokalnym.
	</p>
      </li>
      <li>
	<b><a href="https://www.kernel.org/pub/software/scm/git/docs/gitglossary.html#def_commit">wersja</a></b>
	(commit)
	<p>
	  Wersja plików zapisana w repozytorium. Wersje tworzą graf
	  acykliczny skierowany. Wersja A jest bezpośrednim
	  następnikiem (syn, child) wersji B jeśli A powstała
	  bezpośrednio poprzez zmianę wersji B. Wersje można łączyć
	  (<a href="http://git-scm.com/docs/git-merge"><code>git
	  merge</code></a>), więc dana wersja może mieć więcej niż
	  jednego bezpośredniego poprzednika (ojciec,
	  parent). Tworzenie nowej wersji (w repozytorium lokalnym)
	  zawierającej zmiany zapisane w indeksie dokonuje się
	  przez <a href="http://git-scm.com/docs/git-commit"><code>git
	  commit</code></a>. Do zmiany plików w katalogu roboczym na
	  pliki z danej wersji
	  służy <a href="http://git-scm.com/docs/git-checkout"><code>git
	  checkout</code></a>.
	</p>
      </li>
      <li>
	<b><a href="https://www.kernel.org/pub/software/scm/git/docs/gitglossary.html#def_branch">gałąź</a></b>
	(branch)
	<p>
	  Liniowo uporządkowany zbiór wierzchołków w grafie
	  wersji. Można (a właściwie to nawet lepiej) myśleć o gałęzi
	  jako o wskaźniku na jakąś wersję w grafie wersji,
	  tzn. utożsamiać ją z ostatnią wersją w
	  gałęzi. Zobacz: <a href="http://git-scm.com/book/en/Git-Branching-What-a-Branch-Is">What
	  a branch is</a>. Zwykle istnieje bieżąca gałąź, której
	  wskaźnik jest przesuwany razem z <code>HEAD</code> przy
	  wykonywaniu operacji <code>git commit</code>, <code>git
	  reset</code>, itp. Stan w którym nie ma bieżącej gałęzi
	  nazywa
	  się <a href="http://stackoverflow.com/questions/3965676/why-did-git-detach-my-head">detached
	  head</a>.
	</p>
      </li>
      <li>
	<b>gałąź zdalna</b> (remote branch)
	<p>
	  Gałąź w zdalnym repozytorium.
	</p>
      </li>
      <li>
	<b>gałąź śledząca</b> (tracking branch)
	<p>
	  Gałąź w repozytorium lokalnym śledząca (track) gałąź
	  zdalną. Z grubsza rzecz biorąc, jeśli gałąź <code>A</code> w
	  repozytorium lokalnym śledzi gałąź <code>repo/A</code> w
	  jakimś repozytorium zdalnym <code>repo</code>, to zmiany
	  w <code>repo/A</code> będą pobierane do <code>A</code>
	  przez <code>git pull</code>, a zmiany w <code>A</code> będą
	  zapisywane do <code>repo/A</code> przez <code>git
	  push</code>.
	</p>
      </li>
      <li>
	<b><a href="https://www.kernel.org/pub/software/scm/git/docs/gitglossary.html#def_HEAD"><code>HEAD</code></a></b>
	<p>
	  Wskazuje na bieżącą wersję z lokalnego repozytorium. W
	  katalogu roboczym znajdują się pliki z wersji wskazywanej
	  przez <code>HEAD</code> zmienione o modyfikacje które
	  wykonaliśmy.
	</p>
      </li>
      <li>
	<b><a href="http://stackoverflow.com/questions/964876/head-and-orig-head-in-git"><code>ORIG_HEAD</code></a></b>
	<p>
	  Poprzednia wartość <code>HEAD</code>, sprzed wykonania
	  którejś z operacji zmieniających <code>HEAD</code>
	  (<code>git commit</code>, <code>git merge</code>, <code>git
	  pull</code>, <code>git checkout</code>, <code>git
	  reset</code>, itd).
	</p>
      </li>
      <li>
	<b><a href="https://www.kernel.org/pub/software/scm/git/docs/gitglossary.html#def_master"><code>master</code></a></b>
	<p>
	  Główna, domyślna gałąź. Po stworzeniu nowego repozytorium
	  jest to gałąź bieżąca. Typowy sposób pracy z GITem wygląda
	  tak, że dla każdego większego zadania tworzymy nową gałąź,
	  pracujemy w tej gałęzi, a potem jak mamy już gotową
	  funkcjonalność to mergujemy tę gałąź do <code>master</code>.
	</p>
      </li>
      <li>
	<b><a href="https://www.kernel.org/pub/software/scm/git/docs/gitrevisions.html">revision</a></b>
	<p>
	  Można w uproszczeniu powiedzieć, że revision jest
	  specyfikacją wersji, tzn. określa o którą wersję nam
	  chodzi. Zwrot ,,revision'' pojawia się czasem w dokumentacji
	  komend.

	  Przydatne sposoby specyfikowania wersji:
	  <ul>
	    <li>
	      <code>rev^</code>
	      <p>
		Pierwszy ojciec wersji <code>rev</code>. Pamiętajmy,
		że wersja może mieć wielu ojców jeśli np. powstała
		przez połączenie (merge) kilku wersji.
	      </p>
	    </li>
	    <li>
	      <code>rev^N</code>
	      <p>
		N-ty ojciec wersji <code>rev</code>.
	      </p>
	    </li>
	    <li>
	      <code>rev~N</code>
	      <p>
		Wersja N wersji przed wersją <code>rev</code>, gdzie
		wybieramy zawsze pierwszego ojca jeśli jest więcej niż
		jeden. Np. <code>rev~3</code> to to samo
		co <code>rev^^^</code>, co jest tym samym
		co <code>rev^1^1^1</code>.
	      </p>
	    </li>
	  </ul>
	  Można te sposoby łączyć, np. <code>HEAD~2^2</code> oznacza
	  drugiego ojca dziadka wersji wskazywanej przez
	  <code>HEAD</code>.
	</p>
      </li>
    </ul>
  </p>
  <h3>Konfiguracja tożsamości</h3>
  <p>
    Należy wykonać poniższe polecenia przed rozpoczęciem korzystania z
    GITa.
    <pre> <code>
    git config --global user.name "Imie Nazwisko"
    git config --global user.email email@email.com
    </code> </pre>
  </p>
  <h3>Inicjalizacja repozytorium</h3>
  <p>
    <ul>
      <li><a href="http://git-scm.com/docs/git-init"><code>git
	  init</code></a>
      <p>
	Inicjalizuje puste repozytorium (lokalne) w
	podkatalogu <code>.git</code> bieżącego katalogu. Bieżący
	katalog staje się katalogiem roboczym.
      </p>
      </li>
    </ul>
    <ul>
      <li><code>git init --bare</code>
      <p>
	Jeśli repozytorium ma być ,,zdalne''
	(<a href="https://www.kernel.org/pub/software/scm/git/docs/gitglossary.html#def_bare_repository">bare
	repository</a>) do/z którego można robić push/pull, to trzeba
	użyć opcji <code>--bare</code>. Wtedy repozytorium jest
	umieszczane bezpośrednio w bieżącym katalogu i nie ma katalogu
	roboczego.
      </p>
      </li>
    </ul>
    <ul>
      <li><a href="http://git-scm.com/docs/git-clone"><code>git clone
      git://serwer.com/repo.git repo</code></a>
      <p>
	Klonuje repozytorium zdalne do
	katalogu <code>repo</code>. Automatycznie
	ustawia <code>origin</code> na klonowane repozytorium zdalne,
	tak jakbyśmy wykonali:
	<pre> <code>
        git remote add origin git://serwer.com/repo.git
	</code> </pre>
      </p>
      </li>
    </ul>
  </p>
  <h3>Operacje na indeksie</h3>
  <p>
    Zmiany w katalogu roboczym nie będą samoistnie zacommitowane do
    nowej wersji w repozytorium lokalnym gdy
    zrobimy <a href="http://git-scm.com/docs/git-commit"><code>git
    commit</code></a>. Commitowane są tylko zmiany zapisane w
    indeksie.
    <ul>
      <li>
	<a href="http://git-scm.com/docs/git-add"><code>git
	    add plik</code></a>
	<p>
	  Dodaje zmiany w pliku <code>plik</code> do indeksu. W
	  szczególności, jeśli tego pliku nie było w bieżącej wersji,
	  to jest dodawany cały plik.
	</p>
      </li>
      <li>
	<code>git add .</code>
	<p>
	  Dodaje zmiany we wszystkich plikach w katalogu roboczym i
	  podkatalogach (rekurencyjnie). Pliki których nie było w
	  bieżącej wersji są dodawane.
	</p>
      </li>
      <li>
	<a href="http://git-scm.com/docs/git-status"><code>git status</code></a>
	<p>
	  Wyświetla informację o tym, które zmiany w katalogu roboczym
	  zostały zapisane w indeksie, a które nie.
	</p>
      </li>
      <li>
	<a href="http://git-scm.com/docs/git-rm"><code>git rm plik</code></a>
	<p>
	  Usuwa <code>plik</code> z indeksu <em>oraz</em> z katalogu
	  roboczego.
	</p>
      </li>
      <li>
	<a href="http://git-scm.com/docs/git-mv"><code>git mv plik1 plik2</code></a>
	<p>
	  Zmienia nazwę pliku <code>plik1</code> na <code>plik2</code>
	  i zapisuje tę zmianę w indeksie.
	</p>
      </li>
      <li>
	<a href="http://git-scm.com/docs/git-reset"><code>git
	    reset plik</code></a>
	<p>
	  Operacja odwrotna do <code>git
	  add</code>. Ustawia <code>plik</code> w indeksie na jego
	  postać w bieżącej wersji, czyli w efekcie usuwa zmiany w
	  pliku <code>plik</code> dodane do indeksu przez <code>git
	  add</code>.
	</p>
      </li>
    </ul>
  </p>
  <h3>Operacje na wersjach</h3>
  <p>
    <ul>
      <li>
	<a href="http://git-scm.com/docs/git-commit"><code>git
	    commit -m "opis"</code></a>
	<p>
	  Tworzy nową wersję w lokalnym repozytorium. Ta wersja różnić
	  się będzie od bieżącej zmianami zapisanymi w indeksie. Po
	  wykonaniu tej komendy nowo utworzona wersja staje się
	  bieżącą, <code>HEAD</code> oraz bieżąca gałąź wskazują na
	  nową wersję, a indeks jest tożsamy z nową bieżącą wersją
	  (nie zawiera żadnych zmian). Po argumencie <code>-m</code>
	  podaje się opis zmian, np. <code>"Bugfix
	  123"</code>, <code>"Implementacja parsera"</code>.
	</p>
      </li>
      <li>
	<code>git commit -a -m "opis"</code>
	<p>
	  Jest to najczęstsza postać
	  komendy <code>commit</code>. Opcja <code>-a</code> powoduje,
	  że przed zacommitowaniem dodawane są do indeksu zmiany we
	  wszystkich plikach w katalogu roboczym które istniały w
	  bieżącej wersji.
	</p>
	<p>
	  UWAGA: Nowe pliki których wcześniej w ogóle nie było nie są
	  dodawane. Trzeba je oddzielnie dodać używając <code>git
	  add</code>.
	</p>
      </li>
      <li>
	<code>git commit --amend -m "opis"</code>
	<p>
	  Z opcją <code>--amend</code> nie jest tworzona nowa wersja,
	  tylko zastępowana jest bieżąca wersja. Jest to przydatne gdy
	  np. zrobiliśmy commit, ale zaraz potem zorientowaliśmy się
	  że np. daliśmy zły opis. Nie należy tej opcji stosować gdy
	  bieżąca wersja została już wypchnięta (przez <code>git
	  push</code>) do repozytorium zdalnego.
	</p>
      </li>
      <li>
	<a href="http://git-scm.com/docs/git-log"><code>git log</code></a>
	<p>
	  Pokazuje historię wersji do bieżącej wersji,
	  tzn. wierzchołki grafu wersji które są osiągalne z bieżącej
	  wersji idąc zawsze do ojca. Ta komenda ma wiele dodatkowych
	  opcji, które pozwalają wyspecyfikować które dokładnie wersje
	  chcemy
	  oglądać. Zobacz: <a href="http://git-scm.com/book/en/Git-Basics-Viewing-the-Commit-History">Viewing
	  the commit history</a>.
	</p>
      </li>
      <li>
	<a href="http://git-scm.com/docs/git-diff"><code>git diff</code></a>
	<p>
	  Wyświetla różnice pomiędzy indeksem a katalogiem roboczym.
	</p>
      </li>
      <li>
	<a href="http://git-scm.com/docs/git-diff"><code>git diff --cached</code></a>
	<p>
	  Wyświetla różnice pomiędzy bieżącą wersją
	  (<code>HEAD</code>) a indeksem.
	</p>
      </li>
      <li>
	<a href="http://git-scm.com/docs/git-diff"><code>git diff rev</code></a>
	<p>
	  Wyświetla różnice pomiędzy wersją <code>rev</code> a
	  katalogiem roboczym.
	</p>
      </li>
      <li>
	<a href="http://git-scm.com/docs/git-diff"><code>git diff rev1 rev2</code></a>
	<p>
	  Wyświetla różnice pomiędzy wersją <code>rev1</code> a
	  wersją <code>rev2</code>.
	</p>
      </li>
      <li>
	<a href="http://git-scm.com/docs/git-reset"><code>git reset
	--soft rev</code></a>
	<p>
	  Ustawia bieżącą wersję (<code>HEAD</code>) <em>oraz bieżącą
	  gałąź</em> na <code>rev</code>, nie zmieniając jednak
	  indeksu ani katalogu roboczego. Późniejszy commit spowoduje
	  utworzenie wersji będącej synem <code>rev</code>. Należy tej
	  komendy używać gdy chcemy ,,usunąć'' ostatnio zrobione
	  commity (w rzeczywistości nie są one fizycznie usuwane z
	  repozytorium i można do nich powrócić, ale ,,psuje'' to
	  historię). Nie należy tej komendy używać gdy ,,usuwane''
	  commity zostały już wypchnięte do zdalnego repozytorium.
	</p>
	<p>
	  UWAGA: Jeśli nie mamy nazwanej gałęzi wskazującej
	  na <code>rev</code> to możemy stracić możliwość odwoływania
	  się do <code>rev</code>, bo wskaźnik bieżącej gałęzi też
	  zostaje przesunięty, w przeciwieństwie do <code>git
	  checkout</code>.
	</p>
	<p>
	  UWAGA: Do poruszania się po grafie wersji służy <code>git
	  checkout</code>. Natomiast <code>git reset</code> służy do
	  ,,usuwania'' ostatnio wykonanych commitów i powinien być
	  używany wyjątkowo.
	</p>
      </li>
      <li>
	<a href="http://git-scm.com/docs/git-reset"><code>git reset
	--hard rev</code></a>
	<p>
	  Jak wyżej, ale zmienia też indeks i katalog roboczy
	  (niezacommitowane zmiany zostają bezpowrotnie stracone).
	</p>
      </li>
    </ul>
  </p>
  <h3>Operacje na gałęziach</h3>
  <p>
    <ul>
      <li>
	<a href="http://git-scm.com/docs/git-branch"><code>git
	    branch</code></a>
	<p>
	  Wypisuje gałęzie w lokalnym repozytorium.
	</p>
      </li>
      <li>
	<a href="http://git-scm.com/docs/git-branch"><code>git
	    branch B</code></a>
	<p>
	  Tworzy nową gałąź o nazwie <code>B</code>. Utworzona gałąź
	  wskazuje na bieżącą wersję. Bieżąca gałąź <em>nie</em> jest
	  zmieniana, tzn. po wykonaniu komendy nadal pracujemy w
	  gałęzi w której wcześniej byliśmy, a nie w nowo
	  utworzonej. Właściwie częściej stosuje się <code>git
	  checkout -b B</code> aby od razu zmienić bieżącą gałąź na nowo
	  utworzoną.
	</p>
	<p>
	  UWAGA: Gałąź tworzona jest lokalnie i nie będzie
	  automatycznie uwzględniona przy wykonywaniu <code>git
	  push</code>. Aby wypchnąć ją do repozytorium zdalnego należy
	  użyć <code>git push -u repo B</code>,
	  gdzie <code>repo</code> to nazwa repozytorium
	  (zwykle <code>origin</code>). Opcja <code>-u</code>
	  powoduje, że później bezargumentowe <code>git push</code>
	  i <code>git pull</code> będą uwzględniać tę gałąź,
	  tzn. gałąź <code>B</code> będzie śledzić odpowiednią gałąź w
	  repozytorium zdalnym <code>repo</code>.
	</p>
      </li>
      <li>
	<a href="http://git-scm.com/docs/git-branch"><code>git
	    branch -d B</code></a>
	<p>
	  Usuwa gałąź <code>B</code>, tzn. usuwa sam
	  wskaźnik <code>B</code> a nie wersję na którą ta gałąź
	  wskazuje. Wersja ta może być wciąż dostępna z innych gałęzi.
	</p>
      </li>
      <li>
	<a href="http://git-scm.com/docs/git-checkout"><code>git
	    checkout B</code></a>
	<p>
	  Zmienia bieżącą gałąź na <code>B</code>, o
	  ile <code>B</code> jest nazwą gałęzi. <code>HEAD</code>
	  także jest ustawiane na wersję wskazywaną
	  przez <code>B</code>.
	</p>
      </li>
      <li>
	<a href="http://git-scm.com/docs/git-checkout"><code>git
	    checkout -b B</code></a>
	<p>
	  Mniej więcej to samo co:
	  <pre><code>
	      git branch B
	      git checkout B
	  </code></pre>
	</p>
      </li>
      <li>
	<a href="http://git-scm.com/docs/git-checkout"><code>git
	    checkout rev</code></a>
	<p>
	  Jeśli <code>rev</code> jest specyfikacją wersji (np. <code>HEAD^</code>,
	  <code>HEAD~2</code>), to <code>HEAD</code> zostaje ustawione
	  na <code>rev</code> bez zmiany bieżącej gałęzi. W ten sposób
	  można znaleźć się w stanie
	  z <a href="http://stackoverflow.com/questions/3965676/why-did-git-detach-my-head">obciętą
	  głową</a>.
	</p>
      </li>
      <li>
	<a name="merge" href="http://git-scm.com/docs/git-merge"><code>git merge A
	    B C</code></a>
	<p>
	  Tworzy nową wersję poprzez włączenie wersji wskazywanych
	  przez gałęzie <code>A</code>, <code>B</code>
	  i <code>C</code> do bieżącej wersji. Zwykle chcemy wmergować
	  tylko jedną gałąź, ale można i kilka na raz.
	</p>
	<p>
	  Przy mergowaniu może pojawić się konflikt, czyli
	  niekompatybilne zmiany w tym samym pliku w różnych
	  wersjach. Wtedy GIT nie tworzy automatycznie nowej wersji,
	  tylko wypisuje, że wystąpił konflikt. W katalogu roboczym
	  znajdują się wtedy pliki które udało się zmergować oraz
	  skonfliktowane pliki.  Musimy ręcznie rozwiązać konflikty,
	  po czym samemu zacommitować nową wersję.  Żeby zobaczyć
	  jakie pliki są w konflikcie używamy <code>git
	  status</code>. W każdym ze skonfliktowanych plików w
	  katalogu roboczym będą miejsca w rodzaju:
	  <pre> <code>
	    &lt&lt&lt&lt&lt&lt&lt HEAD
	    Kod z wersji HEAD
	    =======
	    Kod z gałęzi A
	    &gt&gt&gt&gt&gt&gt&gt A
	  </code> </pre> Trzeba te miejsca ręcznie poprawić i potem
	  dodać poprawiony plik do indeksu przez <code>git
	  add</code>. Na koniec gdy rozwiążemy wszystkie konflikty
	  robimy <code>git commit</code>.
	</p>
      </li>
    </ul>
  </p>
  <h3>Operacje na zdalnym repozytorium</h3>
  <p>
    Zobacz
    też: <a href="http://git-scm.com/book/en/Git-Branching-Remote-Branches">Remote
    branches</a>.
  </p>
  <p>
    <ul>
      <li>
	<a href="http://git-scm.com/docs/git-remote"><code>git remote</code></a>
	<p>
	  Wyświetla listę repozytoriów zdalnych.
	</p>
      </li>
      <li>
	<code>git remote add repo URL</code>
	<p>
	  Dodaje repozytorium zdalne o adresie URL.
	</p>
      </li>
      <li>
	<a href="http://git-scm.com/docs/git-push"><code>git
	    push</code></a>
	<p>
	  Zapisuje do gałęzi zdalnych w domyślnym repozytorium zdalnym
	  (zwykle <code>origin</code>) zmiany z gałęzi je śledzących w
	  repozytorium lokalnym.  Właściwie to nie do końca prawda,
	  ale dla uproszczenia można przyjąć, że tak jest. O
	  asymetrii <code>push</code> i <code>pull</code> można
	  przeczytać <a href="http://longair.net/blog/2011/02/27/an-asymmetry-between-git-pull-and-git-push/">tutaj</a>.
	</p>
      </li>
      <li>
	<code>git push repo</code>
	<p>
	  Zapisuje śledzone gałęzie do zdalnego
	  repozytorium <code>repo</code>.
	</p>
      </li>
      <li>
	<code>git push repo B</code>
	<p>
	  Zapisuje w repozytorium zdalnym gałąź <code>B</code>.
	</p>
      </li>
      <li>
	<code>git push -u repo B</code>
	<p>
	  Jak wyżej, ale dodatkowo sprawia, że gałąź
	  lokalna <code>B</code> będzie śledzić jej zdalny odpowiednik
	  (<code>repo/B</code>). Ten wariant komendy <code>push</code>
	  powinien być używany gdy po raz pierwszy zapisujemy lokalnie
	  utworzoną gałąź w repozytorium zdalnym.
	</p>
      </li>
      <li>
	<a href="http://git-scm.com/docs/git-pull"><code>git
	    pull</code></a>
	<p>
	  Pobiera zmiany z odpowiednich gałęzi zdalnych do gałęzi
	  śledzących te gałęzie zdalne. Próbuje automatycznie
	  wmergować zmiany. Może się to nie udać i doprowadzić do
	  powstania konfliktu. Zobacz też <a href="#merge"><code>git
	  merge</code></a>.
	</p>
      </li>
      <li>
	<code>git pull repo</code>
	<p>
	  Pobiera śledzone gałęzie ze zdalnego
	  repozytorium <code>repo</code>.
	</p>
      </li>
      <li>
	<code>git pull repo B</code>
	<p>
	  Pobiera gałąź <code>B</code> ze zdalnego
	  repozytorium <code>repo</code> i zapisuje ją w lokalnej
	  gałęzi <code>B</code>.
	</p>
      </li>
      <li>
	<a href="http://git-scm.com/docs/git-fetch"><code>git fetch</code></a>
	<p>
	  Działa jak <code>git pull</code> z tą różnicą, że nie
	  wmergowuje automatycznie zmian do lokalnych gałęzi. Po
	  wykonaniu <code>git fetch</code> (<code>git fetch
	  repo</code>, <code>git fetch repo B</code>) można samemu
	  zmergować gałąź zdalną z odpowiednią gałęzią lokalną
	  używając np. <code>git merge repo/B</code>.
	</p>
      </li>
      <li>
	<a href="http://git-scm.com/docs/git-branch"><code>git branch -r</code></a>
	<p>
	  Wypisuje gałęzie zdalne.
	</p>
      </li>
      <li>
	<a href="http://git-scm.com/docs/git-checkout"><code>git checkout -b B repo/B</code></a>
	<p>
	  Tworzy lokalnie gałąź <code>B</code> śledzącą gałąź
	  zdalną <code>repo/B</code>. Zmienia gałąź bieżącą
	  na <code>B</code>.
	</p>
	<p>
	  Należy pamiętać, że pull/fetch nie tworzą lokalnie nowych
	  gałęzi które są w repozytorium zdalnym, ale nie ma ich w
	  lokalnym. Żeby taką gałąź stworzyć trzeba użyć powyższej
	  komendy.
	</p>
      </li>
      <li>
	<a href="http://git-scm.com/docs/git-branch"><code>git branch -u repo/B B</code></a>
	<p>
	  Po wykonaniu tej komendy gałąź <code>B</code> będzie śledzić
	  gałąź zdalną <code>repo/B</code>. Przydaje się jeśli
	  zapomnimy dać <code>-u</code> przy <code>git push</code>. W
	  starszych wersjach GITa ta komenda ma postać: <code>git
	  branch --set-upstream B repo/B</code>.
	</p>
      </li>
    </ul>
  </p>
  <h3>Dostępne GUI</h3>
  <p>
    <ul>
      <li><a href="http://sourceforge.net/projects/qgit/">qgit</a></li>
      <li><a href="http://git-scm.com/docs/git-gui"><code>git gui</code></a></li>
      <li><a href="http://git-scm.com/docs/git-instaweb"><code>git instaweb</code></a></li>
    </ul>
  </p>
  <hr/>
  <table width="100%">
    <tr>
      <td>
        <a href="http://www.mimuw.edu.pl/~lukaszcz">back to main
        page</a>
      </td>
      <td align="right">
        Last updated 17 Mar 2014 by Łukasz Czajka
      </td>
    </tr>
  </table>
</body>
</html>
